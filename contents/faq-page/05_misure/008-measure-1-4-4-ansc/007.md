---
- title: Cos’è l’Archivio Nazionale informatizzato dello Stato Civile (ANSC)?
  anchorLink: cose-larchivio-nazionale-informatizzato-dello-stato-civile-ansc
---

L’ANSC consiste in un archivio informatizzato, integrato con Anagrafe Nazionale (ANPR), che permette di digitalizzare gli atti di stato civile generati dalla registrazione di qualsiasi evento concernente lo stato civile e riguardante la cittadinanza, la nascita, il matrimonio, l’unione civile e la morte.
L’adesione prevista dall'avviso consente ai Comuni di adempiere a quanto previsto in materia di iscrizione, trascrizione e annotazione degli atti di stato civile, nonché di comunicazione, archiviazione e conservazione degli atti stessi, fruendo dei servizi resi disponibili da ANSC.
L’ANSC contiene i dati elencati all’Allegato 1 - “Dati contenuti nell’ANSC” del Decreto del Ministero dell'Interno del 18/10/2022 (G.U. 269), ed i campi relativi ai dati di servizio necessari a garantire l’interoperabilità di ANPR con le banche dati di rilevanza nazionale e regionale, nonché con le banche dati comunali, ai fini dell’esercizio delle funzioni di competenza.
